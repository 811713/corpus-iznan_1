Akken d-yeɣli yiḍ, teqqim temɣert zzin-as-d warraw n warraw-is.
Tenna: "Macahu!" Rran-as: "Ahu."
Tamacahut-iw ad telhu, ad tiɣzif annect usaru.
Tebda la d-tettales tamacahut.
Arrac, qqimen smuzguten s tsusmi, ṭṭafaren-tt kan s wallen.
Urɛad tekfi allus, arrac ɣlin ṭṭṣen, ala sin.
Tenna-as: "Kkret ula d kunwi ad tegnem, azekka ad tt-nkemmel."
Ur teččiḍ, ur terbiḥeḍ ay ul, ur temniɛeḍ seg ccḥani.
Ččan, swan, ṭṭsen.
Ur nɣiɣ, ur ukireɣ.
Ssaweḍ akeddab ar tawwurt.
Imi-s yeskiddib, allen-is mlant-d ditet.
Winna, bezzaf ɣezzif ufus-is.
Rnu, yettcawar aṭas afus-is.
A yemma d talafsa! Awi-d kan, Awi-d kan!
Ur aɣ-gin ara iɣumac n wussan-a, ad nexdem ccɣel akken nebɣa.
Iberdan n tudrin akk kif kif-nsen, zzin, nnḍen, ḥerṣen.
Ɣezzif yiles-is, tegguma ad as-terr ckkel.
Tufa tqabact afus-is.
Tissirt, ma tuɣ-itent deg rryac, ula i as-d-gan iɣuraf.
Lǧiran, i ṛṛeḥma mačči i nneqma.
Tameɣra, yiwen wass, aḥebber-is aseggas.
Deg unebdu, d taɣratin. Deg ccetwa, d tibugaṭutin.
Win ur nekmiz i yiman-is, anwa ara as-ikemzen.
Zik, azemmur nettawi-t-id deg yisni. 
Mi yeččur, ad t-tawi tmeṭṭut ɣar tessirt. Ad t-tsers deg texxamt yettusemman ɣef yisem n uxxam-is.
Tura, ttarran-t deg tcekkarin.
Ad t-rren ddaw tzemmurt almi d ass ideg ad t-id-awin ɣef tikkelt.
Irgazen ad cerrwen, tulawin leqqḍent.
Win d-cerrwen ɣar lbac, ttawin-t-id s axxam ad t-frun s ttawil.
Asmi ara d-yeẓḍ, ad as-tiniḍ d tameɣra.
Axxam akk ad yettraǧu zzit tajḍidt.
Tineggura-a, txuṣ aṭas lɣella.
Rnu zzit, tetteffeɣ-d rẓaget, tikwal am ilili. 
La yi-d-yettali unaɣur.
Anwa i akem-icekkren a tislit? D yemma, teḥder xalti.
Tesfuṛ-iyi aqerru-w, segmi d-tewweḍ ur tessusem.
Ḥercent wallen-is!
Lmal ikess, netta icennu.
Akken yekcem unebdu, yelles ulli.
Win i ak-yugin cwiṭ, kečč agi-t aṭas.
Kullec ad t-id-nini, ar aḥuli i nečča akken.
Walaɣ-t mbaɛid yellemlem, ɛeǧǧben-iyi ibeṛnas-is.
Wi bɣan ad yuzur, yirqiq. Wi bɣan ad yesgem, yilqiq.
Tarbeɛt n Aɛli Wulul, deg ɛecṛa yid-sen ur ɛebban i uɣyul.
Uqbel ad tzerɛeḍ timẓin, ẓer uqbel amek yega wakal.
Menyif ttejṛa ɛecṛa.
D asɣer i tḥeqqreḍ, ara ak-yeseddreɣlen.
Menyif taɣawsa, azal-is.
Ad d-yeggri ala ufellaḥ d mmi-s, d win yettaṭṭafen imi-s.
Wwet uzzal mi ara yeḥmu.
